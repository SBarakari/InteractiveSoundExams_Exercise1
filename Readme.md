# Σχόλια για τη δημιουργία ηχητικού κοματιού διάρκειας 1 λεπτού

Ο αρχικός ήχος είναι ζωντανά ηχογραφημένος ήχος μαρίμπας,  όπου ερμηνεύεται μία οκτάβα νότα –νότα τρεις φορές σε επανάληψη.
Η μαρίμπα επιλέχθηκε λόγω του ιδιαίτερου ηχοχρώματος. Ο ήχος παράγεται από το χτύπημα των ξύλινων πλήκτρων και ενισχύεται στην κάτω μεριά του οργάνου από σωληνωτά αντηχεία. Η επιλογή της οκτάβας έγινε γιατί μέσα σε αυτό το μουσικό σχήμα της οκτάβας ουσιαστικά περιλαμβάνονται οι έννοιες της διαφοροποίησης (μέσω της αλλαγής οκτάβας) και της ομοιότητας  (παράγωγη συχνότητα-  ίδιο άκουσμα).
    
Με το ηχητικό κομμάτι διάεκειας ενός λεπτού που δημιουργήθηκε, επιχειρείται να αποτυπωθεί η έννοια της μνήμης και της επανασύνθεσης των αναμνήσεων ως «αναπαραστάσεις, οι οποίες επανενεργοποιούνται και  ανακτώνται σε χρόνο κατοπινό από την πρωτοδημιουργία τους (Davis, 2007• Dudai, 2004)»

Για τη δημιουργία του κομματιού χρησιμοποιήθηκαν τεχνικές όπως η έκταση του ήχου στο χρόνο, η αλλαγή τονικού ύψους και της ταχύτητας αναπαραγωγής, το εργαλείο Paul Stretch για την παραγωγή των επιμέρους ήχων και αντίστοιχα φίλτρα. Ο αρχικός ήχος στο κομμάτι επαναλαμβάνεται 25 φορές ως διακριτό μοτίβο ενώ συνυπάρχει καθόλη τη διάρκεια στο background.
Ειδικότερα, ως βάση- φόντο(background)  χρησιμοποιήθηκε ο αρχικός ήχος ο οποίος αναπαράγεται σε επανάληψη καθόλη τη διάρκεια του κομματιού με διακυμάνσεις ως προς την ένταση (σταδιακή αύξηση- σταθεροποίηση- σταδιακή μείωση), δηλώνοντας το χρόνο που κυλά ασταμάτητα και τις επιμέρους στιγμές που βιώνουμε οι οποίες έρχονται και παρέρχονται. Σε αυτό το φόντο εμφανίζονται σταδιακά επαναλήψεις του αρχικού ήχου, με το σχήμα της οκτάβας  να ηχεί μία φορά μόνο ή τρεις φορές (όπως στον αρχικό ήχο) σε διαστήματα 3ης  και 7ης (σε σχέση με τον αρχικό ήχο) και σε διαφορετικές οκτάβες ως προς τις αρχικές.Τα μοτίβα αυτά αντιπροσωπεύουν κομμάτια μνήμης που αφορούν στο ίδιο πρόσωπο. Κανένας ήχος δεν καλύπτεται από τον προηγούμενο, τα μοτίβα εμφανίζονται σειριακά. Όμως μέσα από αυτή την παράθεση (και την επιλογή των τονικοτήτων) δημιουργείται μία αίσθηση συγχορδίας  που δεν ακούμε αλλά συνθέτουμε –φανταζόμαστε. Η ανασύνθεση της ανάμνησης προκύπτει μέσα από αυτή την ιδιότυπη σύνθεση παραμορφωμένων κομματιών της αρχικής μνήμης. Σταδιακά επέρχεται μία πύκνωση στο υλικό η οποία σιγά σιγά Το 

*Το ζήτημα της επανασύνθεσης της ανάμνησης είναι υποδιερεύνηση από τη σύγχρονη επιστήμη. Ο Φρόυντ αναρωτούμενος προσέκρουσε στο εξής παράδοξο:  αν οι αναμνήσεις είναι όντως αποθηκευμένες σε ένα τέτοιο κέντρο γιατί δυσκολευόμαστε τόσο πολύ να τις ανασύρουμε με την αρχική τους μορφή τη στιγμή που το θέλουμε; Μία απάντηση είναι το ασυνείδητο.(Η ΕΦΕΥΡΕΣΗ ΤΗΣ ΜΝΗΜΗΣ,ΜΙΑ ΝΕΑ ΑΠΟΨΗ ΓΙΑ ΤΗΝ ΛΕΙΤΟΥΡΓΙΑ ΤΟΥ ΕΓΚΕΦΑΛΟΥ). Η θεωρία του Έντελμαν που αρνείται την «εφεύρεση» του κέντρου της μνήμης. Δεν είμαστε ηλεκτρονικοί υπολογιστές. Το παρελθόν μας δεν υπάρχει με τη μορφή αρχειοθετημένων εικόνων: το αναπλάθουμε κάθε φορά που το φέρνουμε στην επιφάνεια.
Οι αναμνήσεις είναι έγγλυφες στον εγκεφαλικό ιστό, μορφοποιούμενες από κομμάτια που είναι εγκατεσπαρμένα σε ένα υπερεκτενές και πολυπλόκαμο νευρωνικό ιστό και ενσωματούμενες στους μηχανισμούς της εγκεφαλικής αναπαράστασης, οι οποίοι ανασυνθέτουν τις εισερχόμενες ακατέργαστες πληροφορίες. Οι προσαγωγές νευρικές ίνες δεν είναι καταγραφείς υψηλής πιστότητας, διότι τονίζουν ορισμένα χαρακτηριστικά της προσαγωγού διεγέρσεως και αγνοούν άλλα, παρέχοντας σε κάθε περίπτωση το ουσιώδες μέσω ποιοτικών και ποσοτικών παραμορφώσεων, διά της δράσεως εγκεφαλικών συστημάτων αξιολόγησης ( Eric R. Kandel, Αναζητώντας τη μνήμη. Η ανάδυση μιας νέας επιστήμης του νου, μετάφραση Αζαρίας Καραμανλίδης, Πανεπιστημιακές Εκδόσεις Κρήτης, 2008, σσ. 295, 316.)
Σε κάθε περίπτωση η ανάμνηση είναι μία αφαίρεση και όχι μια πιστή αντιγραφή του πραγματικού κόσμου και, ως εκ τούτου, η ανάκληση μιας ανάμνησης είναι εξ ορισμού δημιουργική διαδικασία, τα δε ψήγματα «παραπληροφόρησης» που κωδικοποιούνται ως αναμνήσεις, ανακαλούμενα αλλοιώνονται εκ νέου. (Νευροεπιστημονική και θεολογική θεώρηση της μνήμης, Αθανάσιος Πολυχρονίδης).*

Κατά αυτή την έννοια, το ηχητικό κομμάτι αποτυπώνει αυτή τη διαδικασία ανάκλησης μιας ανάμνησης και της σύνθεσής της μέσα από απροσδιόριστα αλλοιωμένα στοιχεία της αρχικής εμπειρίας με έναν ασαφή τρόπο και επισημαίνει την πολυπλοκότητα και την ασάφεια της διαδικασίας αυτής που ακόμα και η σύγχρονη επιστήμη ακόμα διερευνά.
